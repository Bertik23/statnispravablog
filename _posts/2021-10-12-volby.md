---
layout: post
title:  "Volby do parlamentu 2021"
tags:
  - volby

hero: https://cesky.radio.cz/sites/default/files/images/472150d6aadc041a671c59db6e3f2160.png?timestamp=1631612229 #https://source.unsplash.com/collection/430471/
overlay: blue
published: true
---

Volby se někdy označují jako svátek demokracie, to že to je svátek však neznamená, že může být bez chyb, tak se na to pojďme podívat.
{: .lead}

### Výsledek
<!--break-->
Vezměme to od konce. Když ponecháme stranou hodnocení výsledku voleb, tak si nemůžeme nevšimnout, že hnutí ANO má o mandát více než vítězná koalice SPOLU. SPOLU sice vyhrálo volby ale jen o pár procent, takže rozhodoval počet hlasů v krajích. Tento způsob výpočtu mandátů pak umožnil zisk jednoho mandátu navíc pro ANO. Mě to nevadí, ale vypadá to divně, proto usím ubrat nějaké body. 90/100

### Průběh voleb
Volby proběhli relativně poklidně, vždy se objeví někdo, kdo udělá nějaký bordel. Tentokrát to bylo jen pár nenosičů roušek a nějaká nedovolená reklama, to celkem ujde a nedá se s tím moc dělat. Jediný problém, který jsem měl, bylo špatné značení cesty do volební místnosti. Volil jsem v Jeseníku, asi 400 km od Sokolova, kde to vůbec neznám, byl jsem tam poprvé v životě. Najít volební místnost bylo celkem jednoduché, když jsme večer v 10 hodin přijížděli, tak se zrovna zavírala, takže se svítilo a byla krásně vidět. Jenomže ráno jsem tam přišel a koukal oknem dovnitř. Neměl jsem tušení jak se tam dostat. Po pár minutách jsem pochopil, že se tam odsud nedostanu a budu muset vylézt z areálu školy a najít jiný vchod. Vyšlo to napotřetí, to už jsem se klepal zimou, protože byly asi 3 °C a já měl jenom mikinu, ale to není chyba státu. Sice jsem si jist, že domácí věděli kam jít, ale to nemění nic na tom, že to mohli lépe označit. Takže plný počet bodů za průběh nebude, ale pořád solidních 95/100.

### Před volbami
Před volbami se toho moc zajímavého pro naše účely neděje. Jediné, co nás zajímá je zjišťování, kde volit, případně zajištění voličského průkazu.

Na žádost o voličský průkaz není žádný formulář, stačí zajít na úřad nebo poslat poštou/datovkou žádost ve které je napsáno, že chcete voličský průkaz. Já jsem využil [generátor Hlídače státu](https://volby.hlidacstatu.cz/) a poslal datovou zprávou a pak jsem týden čekal, než se mi ve schráce objevil lístek, že mě nezastihla pošta doma, že si musím pro průkaz dojít na poštu. Do té doby jsem nevěděl nic, jestli mojí žádost dostali, jestli průkaz odeslali ani tracking kód na balík jsem nedostal. Jenom jsem měl nervy, jestli teda budu moct jít k volbám nebo ne. A když mi přišel, tak jsem zjistil, že je to obyčejný kus papíru, který jsem si pomalu mohl napsat sám.

Volební průkaz máme, teď zjistit kde volit. Než jsem zjistil, že nestíhám volit v Sokolově, tak jsem se chtěl ujistil, že se volí tam, kde vždycky volili moji rodiče. Jediné, co jsem našel byl seznam volebních místností a okrsků, které tam volí. Nenašel jsem, kdo do těch okrsků patří. A teď, když píšu tento příspěvek (12. října 2021), tak to ani nemohu dohledat zpětně, i když vím, že to někde je. Po zjištění, že volit v Sokolově nestíhám, jsem začal hledat volební místnosti v Praze, kde jsem měl plánovanou asi hodinu a půl na přestup, tak že mezitím odvolím. Když jsem zjistil, že volební místnosti musím najít pro každou městskou část zvlášť na jejich stránkách, tak jsem to vzdal a řekl si, že až zjistím, kde budu spát, tak tam nějak najdu kde odvolit. Když jsem pak v autobuse zjistil, kde přesně budu spát, v Jeseníku, tak jsem zašel na stánky Jeseníku. Tam byla v novinkách zpráva s odkazem na volební okrsky, sice byla z 8.10., ale najít to dříve by bylo jenom 3 kliknutí, z nichž pouze to první je trochu nejasné.

#### Shrunutí:
* Volební průkaz - 75/100
* Zjišťování volebních místností
	* Celá ČR - 10/100
	* Sokolov - 1/100
	* Praha - 10/100
	* Jeseník - 80/100

### Shrnutí hodnocení

| Kategorie                                 | Hodnocení | Váha |
| ----------------------------------------- | --------- | ---- |
| Výsledek                                  | 90        | 1    |
| Průběh                                    | 95        | 10   |
| Volební průkaz                            | 75        | 5    |
| Zjišťování volebních místností v celé ČR  | 10        | 15   |
| Zjišťování volebních místností v Sokolově | 1         | 1    |
| Zjišťování volebních místností v Praze    | 10        | 5    |
| Zjišťování volebních místností v Jeseníku | 80        | 1    |
| =                                         | =         | =    |
| Celkem                                    | 45        |      |


## Jak to napravit

S výsledkem se nic moc dělat nedá, jediné řešení zde by bylo vytvoření jednoho volebního kraje.

Lépe označit cestu do volební místnosti je také celkem jednoduché - nedávat cedule až do arálu školy, ale už na ulici, aby se nemuselo lézt do 3 různých bran a hledat jestli tam náhodou není volební místnost.

Volební průkaz, tak to má několik řešení, nejjednodužší pro občana je zažádat elektronicky v [portálu občana](https://obcan.portal.gov.cz) a dostat QR kód, který volební komise jenom naskenuje.

A na volební místnosti existuje taky jednoduché řešení, všechny okrsky a jejich volební místnosti nahrát do databáze, ve které půjde jednodušše vyhledávat.

## Online volby

Někdo by mohl namítat, že půlka většina těchto problémů by se nemusela řešit, kdyby byly volby online. To však není moc dobrý nápad, ale o tom někdy příště.